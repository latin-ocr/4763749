-5-

Historiae vero editae anno 105 aut 106, beatissimo Traiani principatu, copia,'nitore, numero,
laetiore ac pleniore sermonis decursu sunt praeclarissimae. In Annalibus anuo 115 aut 116, aetate
iam ad senium vergente, conscriptis cernitur perfecta historiae componendae species quam Tacitus
animo conceperat. quot verba, tot pondera. abundantia, luxuriantia prorsus recisa, nihil fere e ser·
mone vulgari petitum, ita ut cum admiratione quasi cothurni sonum, cum sancta reverentia quasi vo-

cem summi rerum arbitri audire videamur.
Omnia autem haec scripta, etsi non ubique eundem, ut ita dicam, colorem, tamen unum eundem·

que vultum sermonis prae se ferunt, ut de Tacitina origine, si Heldium unum de Germania incertum
exceperis, nemo unquam mortalium dubitare ausus sit. Ut his libris sublimitas et gravitas et pro-
prietas elocutionis insidet Taciti, ita in dialogo eminet Ciceronis summa et admirabilis imitatio.

Hanc non solum argumentum ipsum, ut Ι. F. Klossmannus (Proleg. in dial. de or. Vratisl. 1833.
4.) ostendit, et multitudo similium sententiarum et magnus in singulis vocabulis et dictionibus con·
sensus testantur, sed ipsi interlocutores ¹) qui omnes ne Apro quidem excepto magna tenentur Tullii
admiratione. Huius principis oratorum eloquentiam quod nemo aemulari potuerit, ingeniorum de·
fectioni, quod ne cupiverit quidem iudiciorum pravitati tribuendum esse censet auctor dialogi, qui
Ciceronis de philosophia scriptiones atque orationes et studiosissime coluisse videtur et per-volutasse
saepissime. Illud diversum dicendi genus et imitationem 'lullianam omnes, quotquot dialogum a Tacito
'profectum sibi persuaserant, quamvis 'ingenue concederent, tantum tamen discrimen excusatione aliqua
egere putabant et alius alio modo origini Tacitinae patrocinabatur.

Multi natura intercedere dixerunt discrepantiam inter genus historias scribendi et humiliorem
dialogi stilum, laudato Demetrii Phalerei dicto: διαλογικῆ ἐστιν ἦ περίοδος ἦ ἔτι ἀνειμένη καὶ ἁπλουστέρα τῆς
insomne. Aliud esse historiam rerum gestarum, aliud alicuius quaestionis disceptationem conscribere.
Ita iam Plinium Epp. 5, 8. „Habet quidam oratio et historia multa communia, sed plura diversa in

his ipsis, quae communia videntur. Narrat sane illa, narrat haec· sed aliter: huic pleraque humilia ,

et sordida et ex medio petita: illi omnia recondita, splendida, excelsa conveniunt: hanc saepius ossa,
musculi, nervi, illam tori quidam et quasi iubae decent: haee vel maxime vi, amaritudine, instantia,
illa tractu et suavitate atque etiam dulcedine placet: postremo alia verba, alius sonus, alia con—
structio.“ Nec mirum esse putant quod scriptor dialogi nullum quem imitetur digniorem habuerit
quam summum apud Romanos in dialogis artificem dicendi, Ciceronem.

Nonnulli ιιι Tacito libellum pulcherrimum vindicent, et a reprehensionibus defendant, immaturam
scriptoris aetatem obtendunt: cum temporibus vitae facile genus quoque dicendi mutari et quod adu—
lescentis suerit laetum, luxurians, profluens ac floridum, senis fieri concisum, breve, grave, sobrium
ac maturum: quale ipsius Annalium et Historiarum sit, ad quae scribenda iam senex sub Nerva et
Traiano animum adpulerit.

Sic nuperrime Franciscus Ritter, V. CL, iudicavit (Tac Ann prooem. p. 12) dialogum in dispo-
sitione quaestionis ita pendere ab Hortensio Ciceronis atque in elocutione eam ostendere uberta-
tem et quandam iuvenilis aetatis abundantiam et immaturitatem, ut hoc opusculum ab auctore, qui
magis profecisset usuque et experientia didicisset quod maxime probandum esset genus dicendi, non

compositum esse videatur.
Alii vero ex ipsius scriptoris consilio repetierunt differentiam, qui suum cuique personae sermo—

nem accommodaverit, qui causidicum artibus rhetoricis, poetam altiore et audentiore elocutione, rerum
civilium et philosophiae peritissimum laudatorem temporis acti oratione, antiquis iucunditate eopia
subtilitate simillima, instruxerit. Neque quisquam facile negabit, et contentionem coloremque orationis
variari iu singulis partibus dialogi, neque deesse temperamentum longissimarum periodorum et brevi·
ter acuteque dictorum. Quae concinnitas in Apri disputatione qui veteratoria sollertia et superba sui
admiratione laudes eloquentiae forensis pertractat! Quae species et maturitas et elegantia sermonis
et sententiarum Messalae! Quae elatio orationis, quae audacia poetarum propria, quod acumen, quan-
tus numerus in responsione Materni arcanos intimi pectoris recessus recludentis!

Inventi sunt etiam qui quum ne initia quidem quamvis tenuia illius proprietatis ²) reperiri, qua

 

¹) De Materno quem Dio Cassius auctor est iussu Domitiam interfectum esse οτι κανᾶ τυράννων εἶπέ τι donau cfr.
Eekst. 93 de Apro 113 de Secundo 13· de Messala 17.
³) inescans ‘gxii ἓιζιὲιέἰὶὲιε, Langeo quidem iudice, Tacitus in dialogo vestigia quaedam et indicia sermonis iu reliquis

