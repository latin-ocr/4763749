..⁴—7—

que rhetoricis, sed etiam in usu constructionum et varietate sermonis et delectu verborum giincamenta
quaedam et vestigia adparere eiusdem viri ct vultus“ et quidem tam multa ut vix de eodem κῆρ-
tore dubitari liceat. Sed redeamus ad ea quae nobis proposita sunt demonstranda.

Ac primum quidem permulti homines litterati statuerunt, Tacitum non potuisse uti eo genere
scribendi, quod in dialogo reperitur, a sua arte et oratione tantopere alieno. Quibus rebus id nobis
com robant Ῥ

pVereor ⁴enim ne nunc quisquam solis doctissimorum nominibus obtemperare velit.

Dialogus, inquiunt, eminet periodis ad morem Ciceronis .conformatis; non nego, at in Annalibus
quoque et Historiis eminent periodi passim longae et nervosae: ‘qua re convincitur, hunc scriptorem,
si voluisset, Ciceronianam et Livianam ubertatem et copiam sermonis induere potuisse. Quis enim,
ut Langei verbis utar, neget Tacitum laudatissimum oratorem, Facetiarum scriptorem fusa, soluta ct
aequabili oratione, lepida quoque, quando vellet, uti potuisse? Quis credat Tacito summo sermonis
artifici facultatem flumenque orationis defuisse ἱ) Ut admirere nostrum scriptorem ex uno exemplo,
legas quaeso pulcherrimum et uberrimum caput Hist. 2, 37. Praeterea nemo sibi persuadebit Taci-
tum eodem illo novo dicendi genere et brevitate affectata vel in sermone quotidiano usum esse vel
apud iudices oravisse. Scriptorem autem vel mediocri ingenio praeditum orationi suae alienas pro·
prietates induere posse, praesertim quum propositum aliquod hac via consequi velit, et per se credi-
bile est et usu satis probatum.

Nonne Lipsius suo ipse exemplo probat, unum eundemque diversa posse uti oratione et in utro·
que genere excellere, qui, quum ,lenae esset, Ciceronem, ut ipsius epistolae docent, imitaretur, postea
Taciti duram brevemque formam scribendo exprimeret? Et ipsius Ciceronis imitationem non ita esse
difficilem, demonstrant infinita Ciceronianorum volumina. Ciceronem autem ceterosque praestantissimos
scriptores et cognovisse et aemulari eo tempore non minus gloriae ducebatur, quam nostra aetate si quis
aut Lessingii perspicuitatem aut Goethei simplicitatem aut Schilleri copiam et altitudinem aemulatur.

Hanc si teneamus imitationem, minime quod vocabula „autem, itaque, praesertim, fere, propter“
Tacito inusitata inveniuntur aegre feremus.

Natura et simplicitas dialogi poscit, ut familiaris etiam et quotidiani sermonis locutiones inter-
dum admittantur: ut c. 35 „per fidem“. In uno dialogo undecies, in Tacito legitur octies „hercule“
interiectio: quae quidem in historiis optimo iure rarius usurpatur: disputationibus et orationibus im-
petu quodam et studio agendis accommodatum est: res gestas scribentis ingenio non item: at saepis-
sime ad orationis ardorem significandum eadem in Ciceronis epistulis ct dialogis invenitur.

Neque „ecce“ (3), neque „id est“ (3. 9), quo cum inrisione quadam aliquid explicatur, apud Ta-
citum reperies; quid refert? sexcenties apud Ciceronem aliosque habes, et quod maximum est, ad
adfectus mirantis et lepide adversarium perstringentis designandos sunt peridonea.

’ Pronomen „ipse“ incredibiliter in dialogo frequentatur. Si vero naturam materiamque illius dis·
putationis per contraria euntis, vetera ac recentiora comparantis recte aestimaveris, crebrior pronomi-
nis usus facile excusabitur.

Permulta oratoriae dictiones apud historicum Tacitum frustra quaeres: non miror: permulta a
Cicerone sumpta, perpauca apud Tacitum obvia, multa Quintiliano usitata, nonnulla e genio scripto-
ris ipsius petita. Neque offendi decet voca-bulis res ‘communis vitae significantibus et apud Suetonium,
Plinium, alios obviis.

At non solum a Tacito potuisse scribi dialogum, sed ct scriptum esse veri simillimum videri, cum
optimis nostri temporis existimatoribus et interpretibus Taciti adfirmamus.

Primus, qui dialogum et ad novam aetatem novamque scribendi rationem atque voluntatem et
ad vitam studiaque Taciti accuratius retulit, erat, quantum scio, Car. Nipperdeyus, quem Frid.
Haaseus secutus est.

Dicturus sum de Quintilianeo sermonis saeculo et rhetoricis Taciti studiis. Dialogus non fingitur
modo habitus esse sub Vespasiani imperio, sed ipsa orationis indoles hanc epocham Flavianam reddit.
Tacitum regnantibus Flaviis primos honores capessivisse ipsius testimoniis novimus. Haec autem Fla·
viana aetas insignis erat mutatione quadam animorum et studiorum, flagrabat enim certamen quod-
dam vitae ad simplicitatem priscam, eloquentiae ad priscam sermonis integritatem revocandae. Haec
animorum mutatio testibus Tacito et dialogo ad Vespasianum referenda est tanquam ad auctorem et
exemplum3 studiorum in melius mutatorum auctorem et rectorem Fabium Quintilianum exstitisse inter
omnes constat.

’Ἠ

Ῠὶζω» 2

· ’ ..³2ss
‘'1²⁷¹‘'

