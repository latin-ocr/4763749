-8-

' Is amoenum (cfr. Ann. 13, 3) quidem eius temporis et ingeniosum, sed prae antiquo more cor·
ruptum et omnibus vitiis fractum dicendi genus ad severiora iudicia revocare contendit quumque¹ ea
aetate solus fere in manibus adulescentium esset Seneca, magnopere studuit, ut ad Ciceronem et ve·
teres scriptores ingenia reduceret.

Ad Quintilianum autem dialogus non solum dictionibus quibusdam similibus respicit et consensu
quarundam sententiarum, sed etiam iudiciorum diversitate, ut de operibus intra nemora ac silvas
meditandis (Dial. 11. Quint. 10, 3) et de Epicuri honestis exclamationibus (Dial. 31. Quint. 12, 2)
aliisque, quae congessit Eckst. Proleg. p. 56.

Hunc litterarum principem qui Ciceronem omnibus cumulat laudibus suique temporis hominibus
commendat et eloquentiam efflorescere posse suo, ut Ciceronis tempore, arbitratur, dummodo philoso-
phorum haustus bibat, secutus est Plinius Secundus, ut ex eiusdem epistulis ipsiusque verbis iure
conligitur. (Ep. 1, 5, 12 est mihi cum Cicerone aemulatio nec sum contentus eloquentia saeculi nostri:
nam stultissimum credo ad imitandum non optima quaeque proponere. cf. 7, 4, 43 5, 3, 5 sq. 1,
20, 7 sq.); hunc etiam Tacitum oratorem secutum esse, ex ipsa quae ei cum Plinio priore tempore
intercesserat studiorum similitudine veri simillimum est.

Illa quae Quintiliani auctoritate orta est antiquitatis imitatio ad laetissima quaeque antiquorum
pertinuit. Nam neque Quintilianus neque Plinius neque Tacitus tanto antiquitatis studio et amore
occaecati erant, ut suum quoque saeculum multa florere laude eos effugerit. (Cfr. HaaseiProleg. p. 17.)

De se ipse confitetur Plinius Ep. 6, 2l.: „Sum ex eis qui mirer antiquos, non tamen, ut qui-
dam, temporum nostrorum ingenia despicio: neque enim quasi lassa et effeta natura, ut nihil iam
laudabile pariat.“ “

Plinium et Tacitum non modo amicitiae necessitudine sed communi etiam studiorum vinculo con-
strictos fuisse, Plinianae epistulae sunt testimonio.

Similem studiorum rationem indicat Ep. 7, 20, quum si quis de studiis sermo erat, teste Plinio,
una nominarentur. Et ipse Tacitus Plinio (Ep. 9, 23) festivam hac de re' narratiunculam tradidit:
„se nuper sedisse Circensibus proximum equiti Romano: hunc post varios eruditosque sermones re-
quisisse, Italicus es an provincialis? se respondisse, nosti me et quidem ex studiis3 ad hoc illum:
Tacitus es an Plinius?“ Cui narrationi Plinius verba addidit: „Exprimere non possum quam sit
iucundum mihi, quod nomina nostra quasi litterarum propria, non hominum, litteris traduntur, quod
uterque nostrum his etiam ex studiis notus, quibus alter ignotus est.“

Imprimis gravis et ad quam animum attendamus digna est Plinii Epistula 7, 20: „Erit
rarum et insigne, duos homines aetate, dignitate propemodum aequales, nonnullius in litteris nominis
(cogor enim de te quoque parcius dicere quia de me simul dico) alterum alterius studia fovisse. Equi-
dem adulescentulus quum iam tu fama qloriaque floreres, te sequi, tibi longo, sed proximus, inter·
vallo et esse et haberi concupiscebam. Et erant multa clarissima ingenia, sed tu mihi — ita simili-
tudo naturae ferebat — maxime imitabilis, maxime imitandus videbaris.“

Quomodo potuit Plinius opinari, sibi cum Tacito naturae intercedere similitudinem sibique Ta-
citum et imitabilem et imitandum videri, nisi per omnes illos annos, quibus causidici boni et facundi
gloriam agendis causis sibi quaesivit, eo dicendi genere usus est, quod propius ad Ciceronis alio·
rumque veterum oratorum exemplum accesserit. Quum enim studia Plinii et Taciti „eadem fama“ lauda-
rentur, illo tempore proprium quem omnes mirantur stilum Taciti iam fuisse, credere prorsus vetamur.

Non potest in dubium vocari, quin Tacitus iam ante historias conscriptas libros ad artem ora-
toriam pertinentes aut orationes in vulgus ediderit.

Nam ut praeteream librum Facetiarum, quo qui facetiarum possit in causis orandis esse usus,
inquisisse eum cum Haaseo arbitror, cum eodem viro doctissimo ea quae invicem sibi mittebant,
ut quae commutanda, quae eximenda putarent, libere notarent (Ep. 7, 20, 8, 7) et quae saepe indi·
cantur studia aut orationes fuisse aut libellos qui ad artem oratoriam pertinerent, pro certissimo
habeo: nam eum libenter his de oratoria arte quaestionibus operam navasse intellegi potest Epp. 1,
20, qua Plinius eum consulit, num probet brevitatem in causis agendis an dicendi copiam ct largam
quam Plinius laudat orationem eique si Plinii sententiae accederet brevis epistulae necessitatem, si
dissentiret, longissimae imposuit.

Hunc nimirum ipsa natura non minus facundum quam antiquorum artibus subnixum oratorem

sectabatur iuventus· et ut Plinii (Ep. 3, 14) verbis utar, „copia studiosorum ad eum ex admiratione
lngeml eius convenit.'‘

